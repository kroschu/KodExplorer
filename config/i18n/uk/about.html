<html>
 <body>
  <p>
   Проект ТребаТак
  </p>
  <hr/>
  <p>
   Ми зараз живемо, працюємо в дуже цікавий з точки зору кількості та якості змін в технологічній сфері час. За досить короткий період, близько десяти років, продуктивність обчислювальних систем доступних кожному зросла на порядок. Потужність смартфона у Вашій кишені значно більша ніж комп’ютера десятирічної давності. Звичайно такі швидкі зміни не можуть не впливати на життя, частиною котрого є виробничі прцеси учасниками яких є ми всі.
  </p>
  <p>
   Складність технологій, відповідних вирбничих процесів, тільки зростала на протязі сучасної історії та минулого століття зокрема. Ще на його початку складність процесів в промисловому виробництві була така, що ефетивно керувати, встигаючи проаналізувати всю інформацію, можна було тільки розподіляючи її між багатьма працівниками. Тому А. Файоль і Ф. Тейлор розробили правила і норми керованості в цифровому вираженні. Так, в ефективно працюючих організаціях, на думку Файоля, діапазон контролю на рівні майстрів може бути від 10 до ЗО осіб; наявність 2, 3, 4 або 5 майстрів вимагає введення посади керівника підрозділу, зміни, а наявність 2—5 таких керівників — введення посади завідувача відділом. Більшість підприємств сьогодні побудовано за таким підходом, що ще називають функціональним принципом, та рівнями ієрархії. Функціональний підхід був розроблений Ф. Тейлором і його розвиток протягом останнього століття призвів до поширення функціональних організаційних структур управління підприємствами. Широке застосування функціональних структур управління, тим не менш створює значні ускладнення в здійсненні ефективного управління. Функціональні підрозділи підприємства є відносно відособленими, не завжди системно розуміють процеси функціонування усієї організації і не зацікавлені в тому, що їх безпосередньо не стосується. Комунікації між різними функціональними підрозділами часто значною мірою гальмуються через надмірну схильність до бюрократичних правил передачі повідомлення по рівнях ієрархії.
  </p>
  <p>
   Натомісць зараз, управлінському персоналу доступні набагато досконаліші інструменти отримання та обробки інформації на основі сучасних програмно-апаратних комплексів. Можливості яких є революційними навідь в порівнянні з системами десяти, п’ятнацятирічної давності, про початок минулого століття немає сенсу навіть згадувати.
  </p>
  <p>
   Ще в 2011 році на одній із промислових виставок у Ганновері уряд Німеччини заговорив про необхідність більш широкого застосування інформаційних технологій у виробництві. Спеціально створена для цього група офіційних осіб та професіоналів розробила стратегію перетворення виробничих підприємств країни на “розумні”, та зформулювала основні принципи, нові можливості четвертої промислової революції-
   <strong>
    “Індустрії 4.0”
   </strong>
  </p>
  <p>
   Більш докладно з темою можна ознайомитись прочитавши книгу президента Всесвітнього економічного форуму в Давосі, Клауса Шваба - «Четверта промислова революція». Він має унікальну можливість узагальнення досвіду і поглядів провідних світових експертів в області економіки і технологій, а також лідерів найбільших корпорацій.
  </p>
  <p>
   Пан Клаус там запевняє, що представники бізнесу, державних органів і лідери громадянського суспільства, з якими йому вдалося поспілкуватися, всі як один, стверджують, що докладають зусиль до того, щоб реформувати свої організації з метою повного провадження переваг, що надаються цифровими можливостями. Цитую:
  </p>
  <blockquote>
   <p>
    Ми стоїмо біля самих витоків четвертої промислової революції, і для сприйняття її повного значення потрібна наявність принципово
    <br/>
    нових економічних і організаційних структур. На мій погляд, правила конкуренції економіки четвертої промислової революції відрізняються від тих, що були в попередніх періодах. Щоб забезпечувати конкурентоспроможність, компанії і країни повинні впроваджувати інновації у всіх їх формах, це означає, що стратегії, переважно спрямовані на зниження витрат, виявляться менш ефективними, ніж стратегії, засновані на більш інноваційних способах виробництва, пропозиції продуктів і послуг.
   </p>
  </blockquote>
  <p>
   Прийняття, розуміння таких змін, звичайно веде до переосмислення приоритетів та підходів до роботи сучасних підприємств. Добре зформулювали результати такого переосмислення спеціалісти корпорацій “Telstra” та “Deloitte”,Lno стверджують - для підриємств “Індустрії 4.0” є необхідними умовами успіху:
  </p>
  <p>
   —    інвестування в нові здатності а не в старі ділові моделі;
  </p>
  <p>
   —    висока оцінка власних відносин з клієнтами;
  </p>
  <p>
   —    підвищення оперативності та швидкості дій;
  </p>
  <p>
   —    якнайповніші знання конкурентів;
  </p>
  <p>
   —    здійснення інвестицій в талант.
  </p>
  <p>
   Одним з результатів такого переосмислення, на рубежі XX і XXI ст. стала концепція і технологія Business Process Management (ВРМ) - управління бізнес-процесами. Ця управлінська технологія потребує зміни підходу до управління з функціонального на процесний. Функціональний підхід до управління - підхід, коли діяльність підприємства розглядається як набір функцій, які розподіляються серед підрозділів, де їх виконують конкретні співробітники. Процесний підхід - це розгляд всієї діяльності підприємства як сукупності взаємодіючих процесів, що протікають у середині організаційної структури підприємства і реалізують мету його існування.
  </p>
  <p>
   Управління бізнес-процесами полягає в тому, що ви регламентуєте, описуєте і змінюєте бізнес-процеси. Саме змінюєте, а не покращуєте, адже ви можете як поліпшити так і погіршити бізнес процес. На відміну від верстата або автомобіля, безпосередньо управляти за допомогою директив або натискання кнопки колективом неможливо. Але можна задати послідовність дій, яку буде виконувати колектив при вирішенні тієї чи іншої задачі. Саме це і називається ВРМ.
  </p>
  <p>
   Ще кілька років назад я оптимізував процеси на власному робочому місці, що дало змогу на 20 — ЗО процентів збільшити його пропускну здатність. Але з зростанням кількості та складності проектів, також збільшилось навантаження, кількість завдань. Подальше підвищення пропускної здатності можливе лише за умови використання цифрових технологій та оптимізації управління процесами в загальному по підприємству. Для мене, як інженера то стало викликом який я прийняв, спочатку створивши цифровий аналог парерового довідника—каталогу матеріалів, що використовую в роботі, освоїв необхідні технології. Потім, познайомившись з сучасними цифровими інструментами, зокрема програмним забезпеченням до ВРМ, я зрозумів, що ефективніше розпочати впроваджееня нового підходу в управлінні, буде створивши базу знань та моделей поведінки. Краще якщо вона буде візуальною, зручною для редагування та колективної розробки. Як часто буває, ідеї літають в повітрі, і те, що я лище собі уявляв вже знайшлося розроблене японським інженером Дайсуке Моріта (проект Cotoami). Я лише виконав переклад на російську та українську мови його застосунку, що дозволяє будувати карти концептів, описуючи, наприклад робочі місця, взаємодію між ними, що та як використовується в процесі роботи. Ознайомитись з працюючим застосунком можна за посиланням
   <a href="https://km.uabp.ml">
   </a>
   <a href="https://km.uabp.ml">
    https://km.uabp.ml
   </a>
   . В налаштуваннях браузеру, вкажіть українську як бажану мову інтерфейсу.
  </p>
  <p>
   Випробувавши декілька реалізацій ВРМ систем на предмет практичного  застосування, я усвідомив складність використання стандарта моделювання логіки виконнання робочих дій, що там використовують. Описати загальні речі, робочі місця, виробничі завдання, інструменти, матеріали, досить просто. Але основна частина знань знаходиться в головах працівників (до 70% за деякими оцінками), що далеко не завжди мають технічну осіту, та й маючи її є складним завданням опанувати 240 сторінок специфікації візуальної мови моделювання бізнес прцесів BPMN. Тут на допомогу прийшло моє знайомство з працями В. Д.Паронджанова, що популяризував мову візуального програмування ДРАКОН, освоєння основних абстракцій та правил котрої займає максимум півгодини неквапного вивчення. Я вже користувався цію мовою при розробці web-каталогу матеріалів, web-застосунку довідника по виробничій операції “Контактування”, що також створив, та презентував зацікавленим керівникам відділів нашого підприємства. Ця мова має ще цілий ряд переваг перед BPMN, зокрема можна транслювати код з діаграм в різні мови програмування. Ця можливість реалізована в редакторі ДРАКОН розпобленому Стеманом Міткіним, що також створив web-pecypc для побудових схем на цій мові. Саме цей інструмент мене зацікавив, мені вдалося, в результаті перемовин з розробником, отримати робочий зразок системи та її сирцевий код для використання як інструменту моделювання бізнес—логіки. Але я маю сплатити автору 200 евро, якщо буду використовувати все це на практиці. Крім вищеописаних інструментів я адаптував для використання як web-застосунки за допомогою технології контейнеризації останніх - Docker. Зокрема це інструменти роботи з документами, проведення web-презентацій, роботи з документами, файлами, проведення відео-конференцій, адміністрування їх комплексу. Все це разом я назвав проект BPM&amp;Kroschu. Докладно з матеріалами, ідеями, практичними реалізаціями ВРМ інструментів я буду знайомити всіх зацікавлених на сайті підтримки проекту за адресою
   <a href="https://blog.uabp.ml">
   </a>
   <a href="https://blog.uabp.ml">
    https://blog.uabp.ml
   </a>
   .  В результаті останньої презентацї проекту, я отримав дозвід використовувати робочий час для розробки пілотної реалізацї ВРМ системи в межах проекту, за що щиро вдячний. Пілотна реалізація створюється на основі фреймворку React, Firebase, Google Sheets сервісу повідомлень Telegram, платформи Docker - мікросерверна архітектура. Всі необхідні апаратні компоненти: мікрокомпютери, модеми 3G, роутери придбано за власний кошт.
  </p>
  <p>
   Запрошую всіх зацікавлених в розвитку нашого підприємства долучатись до мого проекту, буду вдячний за будьяку допомогу.
  </p>
  <p>
   Володимир Коваленко
  </p>
 </body>
</html>